# Lista rendezése

Készíts egy programot, amely a felhasználótól bekéri a számokat addig, amíg üres sor nem következik. Csak a páros számokkal dolgozz! Ez után a páros számokból álló listát rendezed buborékrendezéssel csökkenő sorrendbe!

Figyelj oda a feladat pontos szövegére és a kért változó és függvénynevekre! Ne feledd, hogy a main függvénybe kell dolgoznod, majd pedig a main függvényt meg kell hívnod!

## Páros számokat eldöntő függvény

Készíts egy függvényt, amely neve _parose_ és egy paramétert vár! A függvény visszatérési értéke igaz leszen, ha a paraméterül kapott szám páros!

## Beolvasó függvény

Készíts függvényt _beolvas_ néven, amely nem vár paramétert!

A függvény visszatérési értéke egy lista legyen, amely a páros beolvasott számokat tartalmazza! Használd fel a parose függvényt arra, hogy megállapítod, hogy a szám páros-e, vagy sem! Addig olvass be, amíg üres sort nem kapsz!

## Rendező függvény

Készíts függvényt _rendez_ néven, amely egy listát vár paraméteréül!

A függvény buborékrendezéssel rendezze a listát, majd a visszatérési értéke a lista legyen!

## Fő program

A _main_ függvényben az elkészített függvények segítségével olvasd be az inputokat, majd a megkapott listát rendezd a _rendez_ függvénnyel!

Ez után írasd ki a képernyőre a rendezett listát! (kiíratás: print(lista_neve))

